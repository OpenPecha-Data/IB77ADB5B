(848c4)般若波羅蜜多心經
(5)唐三藏法師玄奘譯
----------
(6)觀自在菩薩。行深般若波羅蜜多時。照見五(7)蘊皆空。度一切苦厄。
----------
----------
舍利子。色不異空。空不(8)異色。色即是空。空即是色。
受想行識亦復如(9)是。
舍利子。是諸法空相。不生不滅。不垢不淨(10)不増不減。是故空中。無色。無受想行識。無眼(11)耳鼻舌身意。無色聲香味觸法。無眼界。乃至(12)無意識界。
無無明。亦無無明盡。乃至無老死。(13)亦無老死盡。無苦集滅道。無智亦無得。以無(14)所得故。
菩提薩埵。依般若波羅蜜多故。心無(15)罣礙。無罣礙故。無有恐怖。遠離顛倒夢想。究(16)竟涅槃。三世諸佛。依般若波羅蜜多故。得阿(17)耨多羅三藐三菩提。
故知般若波羅蜜多。是(18)大神咒。是大明咒是無上咒。是無等等咒。能(19)除一切苦。眞實不虚故。説般若波羅蜜多咒(20)即説咒曰(21)掲帝掲帝 般羅掲＊帝 ＊般羅僧掲＊帝(22)菩提僧莎訶
----------
(23)般若波羅蜜多心經